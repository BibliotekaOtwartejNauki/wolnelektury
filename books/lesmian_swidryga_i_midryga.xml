<utwor><liryka_l>

<rdf:RDF xmlns:rdf="http://www.w3.org/1999/02/22-rdf-syntax-ns#"
xmlns:dc="http://purl.org/dc/elements/1.1/">
<rdf:Description rdf:about="http://wiki.wolnepodreczniki.pl/index.php?title=Lektury:Le%C5%9Bmian/%C5%9Awidryga_i_Midryga">
<dc:creator xml:lang="pl">Leśmian, Bolesław</dc:creator>
<dc:title xml:lang="pl">Świdryga i Midryga</dc:title>
<dc:contributor.editor xml:lang="pl">Sekuła, Aleksandra</dc:contributor.editor>
<dc:contributor.technical_editor xml:lang="pl">Sutkowska, Olga</dc:contributor.technical_editor>
<dc:publisher xml:lang="pl">Fundacja Nowoczesna Polska</dc:publisher>
<dc:subject.period xml:lang="pl">Młoda Polska</dc:subject.period>
<dc:subject.period xml:lang="pl">Dwudziestolecie międzywojenne</dc:subject.period>
<dc:subject.type xml:lang="pl">Liryka</dc:subject.type>
<dc:subject.genre xml:lang="pl">Wiersz</dc:subject.genre>
<dc:subject.genre xml:lang="pl">Wiersz sylabotoniczny</dc:subject.genre>
<dc:description xml:lang="pl">Publikacja zrealizowana w ramach projektu Wolne Lektury (http://wolnelektury.pl). Partnerem projektu jest Prokom Software SA. Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.</dc:description>
<dc:identifier.url xml:lang="pl">http://www.wolnelektury.pl/lektura/%C5%9Awidryga+i+Midryga</dc:identifier.url>
<dc:source.URL xml:lang="pl">http://www.polona.pl/dlibra/doccontent2?id=7336&amp;from=&amp;from=generalsearch&amp;dirids=1&amp;lang=pl</dc:source.URL>
<dc:source xml:lang="pl">Bolesław Leśmian (1877-1937), Łąka, Wydawnictwo Mortkowicza, Warszawa, 1920</dc:source>
<dc:rights xml:lang="pl">Domena publiczna - Bolesław Leśmian zm. 1937</dc:rights>
<dc:date.pd xml:lang="pl">1937</dc:date.pd>
<dc:format xml:lang="pl">xml</dc:format>
<dc:type xml:lang="pl">text</dc:type>
<dc:type xml:lang="en">text</dc:type>
<dc:date xml:lang="pl">2008-01-11</dc:date>
<dc:audience xml:lang="pl">L</dc:audience>
<dc:language xml:lang="pl">pol</dc:language>
</rdf:Description>
</rdf:RDF>

<extra><!--<elementy_poczatkowe>--></extra>

<autor_utworu>Bolesław Leśmian</autor_utworu>

<nazwa_utworu>Świdryga i Midryga</nazwa_utworu>

<extra><!--</elementy_poczatkowe>--></extra>

<extra><!--<tekst_glowny>--></extra>



<strofa><begin id='b1199876777676' /><motyw id='m1199876777676'>Taniec</motyw>To nie konie tak cwałują i uszami strzygą,/
Jeno tańczą dwaj opoje --- Świdryga z Midrygą.</strofa>

<strofa>A nie stęka tak stodoła pod cepów bijakiem,/
Jak ta łąka, źgana stopą srożej, niż kułakiem!</strofa>

<strofa><begin id='b1199877489995' /><motyw id='m1199877489995'>Sobowtór</motyw>Zaskoczyła ich na słońcu Południca blada/
I Świdrydze i Midrydze i tańcowi rada.</strofa>

<strofa>Zaglądała im do oczu chciwie, jak do żłobu./
--- ,,Który w tańcu mię wyhula, bom jedna dla obu?” ---</strofa>

<strofa>--- ,,Moja będzie --- rzekł Świdryga --- ta pierś i ta szyja!” ---/
A Midryga pięścią przeczy: ,,Moja, lub niczyja!”</strofa>

<strofa>Ten ją porwał za dłoń jedną, a tamten za wtórą./
--- ,,Musisz obu nam nastarczyć, skąpico--dziewczuro!”</strofa>

<strofa>A ona im prosto w usta dyszy bez oddechu,/
A ona im prosto w oczy śmieje się bez śmiechu.</strofa>

<strofa>I rozdwaja się porównu, rozszczepia się żwawo/
Na dwie dziewki, na siostrzane --- na lewą i prawą.</strofa>

<strofa>--- ,,Dosyć ciała dwoistego mamy tu na łące!/
Tańcz--że z nami południami, dopóki jarzące!</strofa>

<strofa>Jedna dziewka rąk ma czworo i cztery ma łydy!/
Niech upoją nas do reszty twe słodkie bezwstydy!”</strofa>

<strofa>Nasrożyli się do tańca, jak gdyby do boju, ---/
Przysporzyli kwiatom zgiełku, łące --- niepokoju.</strofa>

<strofa>Więc Świdryga pląsał z prawą, więc Midryga --- z lewą,/
Ten obcasem kurz zamiatał, a tamten --- cholewą.</strofa>

<strofa>Na odsiebkę, na odkrętkę i znów na odwrotkę, ---/
Podeptali macierzankę, błyszczkę i tymotkę!</strofa>

<strofa><begin id='b1199877040012' /><motyw id='m1199877040012'>Śmierć</motyw>Jeden wrzeszczał: ,,Konaj żywcem!” a drugi: ,,Wciornaści!”/
Tańcowali aż do zdechu i aż do upaści!</strofa>

<strofa>Aż poczuli, że dziewczyna życie w tańcu traci,/
I umarła jednocześnie we dwojej postaci.</strofa>

<strofa><begin id='b1199877134016' /><motyw id='m1199877134016'>Grób, Pogrzeb</motyw>„Pochowajmy owo ciało nie bardzo samotne,/
Bo podwójne w tańcowaniu, a w śmierci dwukrotne.</strofa>

<strofa>Pochowajmy na cmentarzu, gdzie za drzewem --- drzewo,/
Zmówmy pacierz obopólny --- za prawą i lewą.”</strofa>

<strofa>W dwóch ją trumnach ułożyli, ale w jednym grobie, ---/
A już huczy echo ziemne --- tańczą trumny obie!<end id='e1199877489995' /></strofa>

<strofa>Tańczą, ciałem nakarmione, syte i hulaszcze,/
Ukazując co raz w tańcu niedomkniętą paszczę.</strofa>

<strofa>Tańczą, skaczą i wirują, klepką dzwonią w klepkę,/
Na odkrętkę, na odwrotkę i znów na odsiebkę!</strofa>

<strofa>Aż się kręci razem z nimi śmierć w skocznych lamentach,/
Aż się wzdryga wnętrznościami przerażony cmentach!</strofa>

<strofa>Aż się w sobie zatraciło błędne tańca koło,/
Aż się stało popod ziemią huczno i wesoło!<end id='e1199877134016' /></strofa>

<strofa>Aż zmąciły się rozumy Świdrydze---Midrydze,/
Jakby wicher je rozhulał na wiatraka śmidze!</strofa>

<strofa>I rozwiała się w ich głowach ta wiedza pomglona./
Gdzie jest prawa strona świata, a gdzie lewa strona?</strofa>

<strofa>W jakiej trumnie lewa dziewka, w jakiej prawa leży?/
I która z nich i do kogo po śmierci należy?</strofa>

<strofa>Tak im w oczach opętanych świat się cały miga,/
Że nie wiedzą, kto Świdryga, a kto z nich Midryga?</strofa>

<strofa>Jeno ujrzą otchłań śmierci czarną od ogromu:/
--- ,,A bądźcie tu, ludzie dobrzy, jak u siebie w domu!</strofa>

<strofa>Jedna trumna dla jednego, dla drugiego --- druga,/
W jednej wieczność prawem okiem, w drugiej lewem mruga!"</strofa>

<strofa>Obłąkani nad przepaścią poklękali wzajem/
I na klęczkach zatańczyli tuż, tuż nad jej skrajem.</strofa>

<strofa>Tańcowali na czworakach, tańcowali płazem,/
Tak i nie tak --- i na opak --- razem i nie razem!</strofa>

<strofa>Aż wwichrzeni w mrok dwóch trumien, jak dwa błędne wióry,/
Powpadali w otchłań śmierci nogami do góry!<end id='e1199877040012' /><end id='e1199876777676' /></strofa>

<extra><!--</tekst_glowny>--></extra>

</liryka_l></utwor>
