<?xml version='1.0' encoding='utf-8'?>
<utwor>
  <rdf:RDF xmlns:rdf="http://www.w3.org/1999/02/22-rdf-syntax-ns#" xmlns:dc="http://purl.org/dc/elements/1.1/">
    <rdf:Description rdf:about="http://wiki.wolnepodreczniki.pl/Lektury:Krasicki/Bajki/Bajki_nowe/Cz%C4%99%C5%9B%C4%87_pierwsza">
      <dc:creator xml:lang="pl">Krasicki, Ignacy</dc:creator>
      <dc:title xml:lang="pl">Bajki nowe (1)</dc:title>
      <dc:relation.isPartOf xml:lang="pl">Bajki nowe</dc:relation.isPartOf>
      <dc:contributor.editor xml:lang="pl">Goliński, Zbigniew</dc:contributor.editor>
      <dc:contributor.editor xml:lang="pl">Sekuła, Aleksandra</dc:contributor.editor>
      <dc:contributor.technical_editor xml:lang="pl">Sutkowska, Olga</dc:contributor.technical_editor>
      <dc:contributor.technical_editor xml:lang="pl">Gałecki, Dariusz</dc:contributor.technical_editor>
      <dc:publisher xml:lang="pl">Fundacja Nowoczesna Polska</dc:publisher>
      <dc:subject.period xml:lang="pl">Oświecenie</dc:subject.period>
      <dc:subject.type xml:lang="pl">Epika</dc:subject.type>
      <dc:subject.genre xml:lang="pl">Bajka</dc:subject.genre>
      <dc:subject.genre xml:lang="pl">Przypowieść</dc:subject.genre>
      <dc:description xml:lang="pl">Publikacja zrealizowana w ramach projektu Wolne Lektury (http://wolnelektury.pl). Partnerem projektu jest Prokom Software SA. Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.</dc:description>
      <dc:identifier.url xml:lang="pl">LINK DO STRONY W SERWISIE WOLNELEKTURY.PL</dc:identifier.url>
      <dc:source.URL xml:lang="pl">http://www.polona.pl/dlibra/doccontent2?id=3044&amp;from=&amp;from=generalsearch&amp;dirids=1&amp;lang=pl</dc:source.URL>
      <dc:source xml:lang="pl">Krasicki, Ignacy (1735-1801), Bajki, oprac. Zbigniew Goliński, Zakład Narodowy im. Ossolińskich, Kraków, 1975</dc:source>
      <dc:rights xml:lang="pl">Domena publiczna - Ignacy Krasicki zm. 1801</dc:rights>
      <dc:date.pd xml:lang="pl">1801</dc:date.pd>
      <dc:format xml:lang="pl">xml</dc:format>
      <dc:type xml:lang="pl">text</dc:type>
      <dc:type xml:lang="en">text</dc:type>
      <dc:date xml:lang="pl">2007-11-29</dc:date>
      <dc:audience xml:lang="pl">SP2</dc:audience>
      <dc:audience xml:lang="pl">G</dc:audience>
      <dc:audience xml:lang="pl">L</dc:audience>
      <dc:language xml:lang="pl">pol</dc:language>
    </rdf:Description>
  </rdf:RDF>
  <liryka_l>
    <extra>
      <!--<elementy_poczatkowe>-->
    </extra>
    <autor_utworu>Ignacy Krasicki</autor_utworu>
    <nazwa_utworu>Bajki nowe. Część pierwsza</nazwa_utworu>
    <extra>
      <!--</elementy_poczatkowe>-->
    </extra>
    <extra>
      <!--<tekst_glowny>-->
    </extra>
    <naglowek_rozdzial>1.Alegoria</naglowek_rozdzial>
    <strofa>Wszędzie się znajdzie rozum, byle tylko szukać,/
A nawet i jegomość, kiedy zacznie fukać,/
I jejmość, gdy rozprawia,/
I nasz ksiądz, gdy przymawia,/
Mają go podostatkiem<pr><slowo_obce>podostatkiem</slowo_obce> --- wystarczająco dużo, pod dostatkiem.</pr> i pięknie, i wiele./
Jakoż się ,to wydało w Przewodnią Niedzielę./
Gadał ksiądz o Adamie,/
I o bramie,/
I o wężu, i o Ewie,/
I o jabłku, i o drzewie.../
Po kazaniu do karczmy rzecz się wytoczyła./
Pan wójt, co to ma rozum i nauki siła:/
,,A wiecie, co ksiądz prawił? --- rzekł całej gromadzie ---/
Oto u nas są sady, a drzewa są w sadzie,/
A na drzewach są jabłka w wielkiej obfitości:/
Adam --- pan, Ewa --- jejmość, a wąż --- podstarości".</strofa>
    <naglowek_rozdzial>2. Wierzba i lipa</naglowek_rozdzial>
    <strofa><begin id="b1191571194884"/><motyw id="m1191571194884">Choroba, Drzewo, Rośliny</motyw>Mówiła wierzba lipie: ,,Źle się masz, sąsiadko,/
A co się, zwłaszcza w lesie, trafia dosyć rzadko,/
Choć wiosna, liść twój więdnie". Ta odpowiedziała:/
,,Alboś chrząszczów, gąsienic nigdy nie widziała?/
<begin id="b1191571330958"/><motyw id="m1191571330958">Kondycja ludzka</motyw>I tobie się wydarzyć może pora taka./
Każde drzewo, sąsiadko, ma swego robaka.<end id="e1191571330958"/>"<end id="e1191571194884"/></strofa>
    <naglowek_rozdzial>3. Słonecznik i fiałek</naglowek_rozdzial>
    <strofa><begin id="b1191571539701"/><motyw id="m1191571539701">Pozycja społeczna, Wolność</motyw>Jeden wielki, drugi mały:/
Słonecznik wzrostem wspaniały,/
Fijałek skromny postacią,/
Jak to bywa między bracią,/
Na koniec się powadzili./
O co?... Raz w raz<pr><slowo_obce>Raz w raz</slowo_obce> --- raz po raz, tu: stale.</pr> z sobą byli:/
A być razem, a być w zgodzie/
Ciężko nawet w jednym rodzie./
Szło o słońce, a hardy z swojego nazwiska,/
Ten, co jaskrawym blaskiem się połyska/
I za słońcem się obraca,/
Gardził drugim, iż się zwraca<pr><slowo_obce>się zwraca </slowo_obce> --- tu: odwraca się, kryje przed słońcem.</pr>/
I kryje pomiędzy trawą./
Gdy więc nań powstawał żwawo,/
Rzekł fijałek: ,,Miły bracie,/
Żal mi cię, gdy patrzę na cię./
Chociaż jaśnie oświecony,/
A ja do blasku niezdolny,/
Twój zwrot jednak przymuszony;/
Ja w ukryciu, ale wolny".<end id="e1191571539701"/></strofa>
    <naglowek_rozdzial>4. Pasterz i morze</naglowek_rozdzial>
    <nota>
      <akap>z Fedra<pr>Wskazanej przez Krasickiego (w podtytule) bajki w zbiorze Fedrusa brak; bajka Ezopa (49) pod tym tytułem posiada ścisły odpowiednik u Desbillonsa: <tytul_dziela>Pastor et mare</tytul_dziela> (IV 3), opracowana była także przez Lafontaine'a (<tytul_dziela>Le Berger et la Mer</tytul_dziela>, IV 2).</pr></akap>
    </nota>
    <strofa>Ponad skały i rzeczki/
Pędził pasterz owieczki./
Gdy zeszło zorze/
A ujźrzał morze,/
Jak wspaniałe, dostojne,/
Jak w zaciszu spokojne,/
Jak się szklniły<pe><slowo_obce>szklniły</slowo_obce> --- szkliły, lśniły jak szkło.</pe> po wodzie/
Blaski słońca przy wschodzie ---/
Zakochał się w żywiole./
Więc rzekł: ,,Płynąć ja wolę,/
Niż się tułać po ziemi/
Z owieczkami mojemi"./
Przedał je więc i z stratą,/
A za to/
Nakupował daktylów, na okręt zgromadził./
Płynął morzem, a gdy go wiatr przeciwny zdradził,/
W złą chwilę/
Stracił okręt i daktyle./
Więc do owiec nieborak: a gdy je pasł znowu,/
Zoczył morze. Wspomniawszy na korzyść z obłowu<pr><slowo_obce>z obłowu</slowo_obce> --- tu: z rzekomych korzyści.</pr>,/
Rzekł kłaniając się nisko raz, drugi i trzeci:/
,,Mówię to i powtarzam z przysięgą waszeci,/
Bądź jeszcze pozorniejsze<pr><slowo_obce>pozorniejsze</slowo_obce> --- tu: wyglądające zewnętrznie zachęcająco.</pr>,/
Bądź jeszcze spokojniejsze,/
Szklnij się, jak chcesz, w pogodzie,/
I w zachodzie, i w wschodzie;/
Wiem ja, co cię łagodzi,/
Wiem ja, o co tu chodzi!/
Chciałoby się daktylów?... Nie uda się sztuka!/
Panie morze! Ostrożny, kto się raz oszuka".</strofa>
    <naglowek_rozdzial>5.Chmiel</naglowek_rozdzial>
    <strofa>Chmiel chciał się ziemią sunąć, bo mu to niemiło/
Było,/
Iż musiał szukać wsparcia i pomocy./
Szedł więc o swojej mocy/
I rozciągnął się dosyć ... Ale cóż się stało?/
Liście żółkniało,/
Kwiat był wąski,/
Schły gałązki;/
Już i drzeń<pr><slowo_obce>drzeń</slowo_obce> (stp.) --- rdzeń.</pr> od wilgoci zaczynał się psować<pe><slowo_obce>psować</slowo_obce> --- psuć.</pe>./
Trzeba się było ratować:/
Gdzież się piąć? Były żerdzie, ale je ominął;/
Jął się chwastu --- i zginął.</strofa>
    <naglowek_rozdzial>6. Puchacze<pr>Charakterystykę puchaczy (i sów) jako zaślepionych rodziców zawierają bajki: Abstemiusa, P. Neveleta i Lafontaine'a (<tytul_dziela>L'Aigle et le Hibou</tytul_dziela>, V 18) (Górski, s. 246).</pr></naglowek_rozdzial>
    <strofa><begin id="b1191572401541"/><motyw id="m1191572401541">Dziecko, Matka, Próżność</motyw>Małżonka puchaczowa, męża swego godna,/
A więc płodna,/
Urodziła sześć sowiąt, puchaczków też nieco;/
Zrazu słabe, dalej<pr><slowo_obce>dalej</slowo_obce> --- tu: po jakimś czasie.</pr> lecą./
Raz, gdy na zwykłe igrzyska/
Ponad puste stanowiska<pr><slowo_obce>stanowisko</slowo_obce> --- tu: miejsce przebywania dzikich zwierząt.</pr>/
Nabujawszy się do sytu,/
Wróciły do swego bytu<pr><slowo_obce>do swego bytu</slowo_obce> --- do miejsca swego bytowania, siedliska.</pr>,/
To jest w dziurę przy kominie,/
Pani matka, w córce, synie,/
Wnukach, wnuczkach spoważniona<pr><slowo_obce>spoważniona</slowo_obce> --- uhonorowana.</pr>./
Przyjmując do swego łona,/
Jak to zawsze panie matki,/
Rzekła: ,,Cóż tam, moje dziatki?/
Cóż tam słychać?"/
A więc wzdychać:/
,,Za naszych czasów wszystko coś szło sporzej<pr><slowo_obce>sporzej</slowo_obce> --- lepiej.</pr>,/
Teraz raz w raz coraz gorzej"./
W tej tak wielkiej troskliwości/
Najmłodsze puchaczątko, faworyt jejmości,/
Ozwało się: ,,Jakeśmy tylko wylecieli,/
Wszystkie ptaki zaniemieli,/
W kąty każdy jął się cisnąć,/
Żaden nie śmiał ani pisnąć:/
My tylko same bujały./
Coś tam w krzaczkach ptaszek mały,/
Co go to zowią słowikiem,/
Odzywał się smutnym krzykiem;/
Ale i ten nie śmiał mruczyć,/
Skoro my zaczęły huczyć"./
Po sercu, jak to mówią, matkę pogłaskało,/
Że się tak pięknie udało;/
Najbardziej, iż pieszczoszek, tak dzielnie wymowny./
Myśląc jednak, iż trzeba dać obrok<pe><slowo_obce>obrok</slowo_obce> --- paszę, karmę, strawę.</pe> duchowny,/
Rzekła: ,,Choć wasz głos piękny, chociaż lot tak spory,/
Uczcie się, miłe dziatki, i z tego pokory./
Dobrze to jest, iż cudzą ułomność przebaczem:/
Nie każdemu dał Pan Bóg rodzić się puchaczem".<end id="e1191572401541"/></strofa>
    <naglowek_rozdzial>7. Ziemia i potok</naglowek_rozdzial>
    <strofa>Potok nagle wezbrany z szumem się zapieniał,/
A gdy groble przerywał, drzewa wykorzeniał,/
Zalewał pola,/
Wzmogła się rola./
Po hałasie,/
W krótkim czasie,/
Kiedy mu wody coraz ubywało,/
Z rzeki stał się strużką małą;/
I ów, co huczał,/
Mruczał/
I wymawiał niewdzięczność z siebie sprawnej roli<pr><slowo_obce>z siebie sprawnej</slowo_obce> --- użyźnionej przez siebie.</pr>,/
Iż go nie żałowała w tak srogiej niedoli./
,,Prawda, żeś mnie zasilił, kiedym była spiekła ---/
Rzekła ---/
Lecz przypadkiem wspomogłeś rwąc brzegi twą wodą./
Nie jest to dobrodziejstwem, co jest z cudzą szkodą".</strofa>
    <naglowek_rozdzial><begin id="b1191573009507"/><motyw id="m1191573009507">Młodość </motyw>8. Jaś</naglowek_rozdzial>
    <strofa><begin id="b1191572717966"/><motyw id="m1191572717966">Starość </motyw>Nieźle to i posłuchać, gdy mówią staruszki<end id="e1191572717966"/>./
Szedł Jaś na gruszki,/
A ojciec widząc, jak pełen zapału,/
Rzekł: ,,Trząś gruszki, mój Jasiu, ale trząś, pomału!"/
Jeszcze nie skończył, a już Jaś w sadzie./
Posłuszny radzie,/
Strząsnął drzewem pomału... i gruszka nie pada./
Zła rada!/
Więc strząsnął mocniej, nie padła znowu./
Chciwy połowu:/
,,Nie trząść tu, widzę, trzeba --- rzekł --- lecz rwać należy"./
Po drabinę więc bieży,/
A gdy nie znalazł i w prawo, i w lewo,/
Piął się na drzewo./
I to wskórał, iż zleciał i potłukł się srodze./
Jednak, choć w bólu i trwodze/
Smutną miał postać,/
Przemyśliwał Jaś przecież, jak to gruszek dostać./
Więc sporym, który leżał koło drzewa, klocem/
Rzucił, przełamał gałąź i padła z owocem./
Porwie, gryźnie<pe><slowo_obce>gryźnie</slowo_obce> --- ugryzie.</pe>, aż gruszka twarda i ladaco./
Gdy więc wrócił do ojca z nadaremną pracą,/
Rzekł smutnemu po szkodzie Jasiowi staruszek:/
<begin id="b1191572809194"/><motyw id="m1191572809194">Czas , Drzewo, Rośliny</motyw>,,Gdy nie padną trzęsione, nie trzeba rwać gruszek".<end id="e1191572809194"/><end id="e1191573009507"/></strofa>
    <naglowek_rozdzial>9. Chłop i Jowisz</naglowek_rozdzial>
    <strofa><begin id="b1191573272079"/><motyw id="m1191573272079">Bogactwo, Chłop, Choroba</motyw>Chłop stojący zazdrościł siedzącemu panu/
Lepszego stanu:/
I lżył niebiosy/
Za takie losy/
Myślą zuchwałą,/
Iż jednym nadto dają, drugim nadto mało,/
Rzekł wtem Jowisz: ,,On chory, a ty jesteś zdrowy,/
Lecz masz wybór gotowy./
Chcesz bogactw? Będziesz je miał, lecz pedogrę<pr><slowo_obce>pedogra</slowo_obce> (także <slowo_obce>podagra</slowo_obce>) --- choroba stawów nóg.</pr> razem"./
Uszczęśliwion wyrazem<pr><slowo_obce>wyrazem</slowo_obce> --- tymi słowami, zapewnieniem.</pr>,/
Przyjął chłop złoto, ale legł kulawy./
Wesół był zrazu, lecz gdy ból żwawy/
Coraz bardziej dokuczał,/
Chłop narzekał i mruczał,/
A winując się o to,/ 
Rzekł:,,Jowiszu, wróć zdrowie, a weź sobie złoto!"/
Z uskutecznieniem Jowisz się nie bawił,/
Odjął bogactwa, pedogrę zostawił.<end id="e1191573272079"/></strofa>
    <naglowek_rozdzial>10. Lew, wół, lis<pr>Istnieją wyraźne analogie między tą bajką a   <tytul_dziela>Le Lion, l'Ours et le Renard</tytul_dziela> (IV 19) księcia L. J. Manciniego de Nivernais (Górski, s. 206).</pr></naglowek_rozdzial>
    <strofa><begin id="b1191573851316"/><motyw id="m1191573851316">Przemoc, Władza</motyw>Lew zjadł był woła./
Strach dookoła/
Powstał niezmierny,/
Bo wół był wierny,/
Źle łask nie użył,/
Poczciwie służył./
Jeszcze by to znośniejsza, gdyby był lew zrzędził,/
Wypędził;/
Ale stracić i skórę, i łaskę to wiele./
Przyjaciele,/
(Bo ich miał, choć minister, nieboszczyk) płakali:/
Lis raz w raz chwali/
Najjaśniejszego króla jegomości/
Dzieła pełne dobroci, pełne łaskawości./
Nieznośno to wszystkim było,/
A na koniec i lwu się słuchać uprzykrzyło./
Więc biorąc na się postać ponurą i hardą,/
Rzekł z gniewem, z wzgardą:/
,,Lisie! Czym jesteś, z tym się nie wydawaj,/
Jeżeliś głupi, nie chwal; mądry, nie przymawiaj".<end id="e1191573851316"/></strofa>
    <naglowek_rozdzial>11. Fiałki</naglowek_rozdzial>
    <strofa><begin id="b1194605069644"/><motyw id="m1194605069644">Głupota</motyw>Źle, gdzie umysł jest miałki<end id="e1194605069644"/><pr><slowo_obce>miałki</slowo_obce> --- tu: płytki, ograniczony, powierzchowny.</pr>./
Skarżyły się fijałki/
Na swe losy niezręczne<pr><slowo_obce>niezręczne</slowo_obce> --- tu: niekorzystne.</pr>,/
Iż choć wonne i wdzięczne,/
Względem kwiatów, co bliskie,/
Zbyt ukryte i niskie./
Gdy się wrzask nie ucisza,/
Doszły skargi Jowisza,/
A ten wyrok dał taki:/
,,Zbyt natrętne żebraki!/
Narzekacie, a przecie,/
Co wam zdatno, nie wiecie!/
To, na które skarżycie,/
Ocala was ukrycie".</strofa>
    <naglowek_rozdzial><begin id="b1191574076811"/><motyw id="m1191574076811">Filozof, Mędrzec</motyw>12. Filozof<pr>Filozof oznacza tu w ogóle uczonego. Natomiast opisana w bajce pracownia należała, jak sądzić można z wyposażenia, do alchemika, astronoma lub przyrodnika.</pr></naglowek_rozdzial>
    <strofa>Po stryju filozofie wziął jeden spuściznę,/
Nie gotowiznę,/
Tam, gdzie duch buja nad ciało,/
Takich sprzętów bywa mało,/
Ale były na szafach, w szafach słojków szyki,/
Alembiki<pr><slowo_obce>Alembiki</slowo_obce> --- naczynia do destylacji płynów.</pr>,/
Papierów stósy<pr><slowo_obce>stósy</slowo_obce> --- pochylonego ,,ó" użyto dla rymu.</pr>,/
Globusy/
I na stoliku/
Szkiełek bez liku,/
A w końcu ławy/
Worek dziurawy./
Wziął jedno szkiełko, patrzy, aż wór okazały./
Wziął drugie, a woreczek nikczemny<pr><slowo_obce>nikczemny</slowo_obce> --- tu: nędzny, mizerny.</pr> i mały./
Westchnął zatem nieborak i rzekł: ,,Wiem, dlaczego/
Były pustki w dziurawym worku stryja mego:/
Gdyby był okiem, nie szkłem, na rzeczy poglądał,/
I on by użył, i ja znalazłbym, com żądał".<end id="e1191574076811"/></strofa>
    <naglowek_rozdzial>13. Małpy</naglowek_rozdzial>
    <strofa>Małpa, wielki samochwał, co człeka udaje,/
Zwiedziła cudze kraje,/
Bo była z lasa<pe><slowo_obce>z lasa</slowo_obce> --- dziś popr. z lasu.</pe> wyszła i wlazła pod strzechę./
Wielką pociechę/
Przyniosła za powrotem i siostrom, i braci./
Koligaci,/
Krewni i przyjaciele, tak świezi jak przeszli,/
Wszyscy się zeszli./
A ta każdemu, co słucha,/
To w głos, to do ucha/
Opowiada,/
Jedno łże, drugie zgada<pr><slowo_obce>zgada</slowo_obce> --- zgaduje, zmyśla.</pr>,/
Zgoła aż słuchać miło,/
Jak to pięknie pod strzechą i zabawnie było./
Przyszło spać, nie masz strzechy, a jak spać bez dachu?/
Małpy w strachu./
Więc w pośpiechy/
Szukać strzechy ---/
I znalazły,/
Pod dach wlazły./
Słysząc szelest gospodarz szedł z świecą na górę,/
Małpy w nogi... Zatkał dziurę,/
Ledwo jedna,/
Zbita biedna,/
Skąd przyszła, chyżo do lasa uciekła;/
A gdy pytano, gdzie są drugie, rzekła:/
,,Pięknieć to, prawda, lecz straszy i więzi./
Kiedyśmy małpy, śpijmy na gałęzi".</strofa>
    <naglowek_rozdzial>14. Wilczki</naglowek_rozdzial>
    <strofa><begin id="b1191574621444"/><motyw id="m1191574621444">Bezpieczeństwo, Próżność, Wróg</motyw>Pstry jeden, czarny drugi, a bury najmniejszy,/
Trzy wilczki wadziły się, który z nich piękniejszy./
Mówił pierwszy: „Ja rzadki!"/
Mówił drugi: ,,Ja gładki!"/
Mówił trzeci: ,,Ja taki jak i pani matka!"/
Trwała zwadka<pe><slowo_obce>zwadka</slowo_obce> --- kłótnia.</pe>./
Wtem wilczyca nadbiegła;/
Gdy w niezgodzie postrzegła:/
,,Cóż to --- rzecze --- same w lesie/
Wadzicie się!"/
Więc one w powieść<pr><slowo_obce>w powieść</slowo_obce> --- do opowieści.</pr>, jak się rzecz działa./
Gdy wysłuchała:/
,,Idzie tu wam o skórę --- rzekła --- miłe dzieci,/
Która zdobi, która szpeci./
Nasłuchałam się tego już to razy kilka,/
Nie przystoi to na wilka/
Wcale./
Ale/
Jak będziecie tak w kupie/
Dysputować się<pr><slowo_obce>Dysputować się</slowo_obce> --- prowadzić dysputę, kłócić się.</pr>, głupie,/
Wiecie, kto nie zbłądzi?/
Oto strzelec was pozwie, a kusznierz was osądzi".<end id="e1191574621444"/></strofa>
    <naglowek_rozdzial>15. Dzieci i żaby<pr>Autokomentarz do tej bajki i jej przekład prozą zawarł Krasicki w jednym z felietonów monitorowych: ,,Są ludzie płochego umysłu --- pisał --- którzy dla szczebietliwości i nieuwagi gotowi słowem nieostrożnym wziąść sławę bliźniemu, pismem uwłoczyć honorowi i reputacji, nie dlatego aby o szkodę przywiedli, ale jedynie aby konwersacji dać żywość, w pismach zaostrzyć ciekawość czytelnika albo, jak ów satyryk Boileau, który dla kadencji wiersza ludzi kilku na sławie zgubił. Tacy niech wiedzą, iż wstrzemięźliwość nie tylko w uczynkach, ale w mówieniu i pisaniu nader chwalebna, iż lepiej być mniej dobrym mówcą lub wierszopisem, niżeli doskonałym oszczercą i paszkwilantem. Jeżeli, na koniec, bawi ich satyra, niech przeczytają, a z uwagą, tę prostą bajeczkę: ,,Chłopcy, stojąc nad bagnem, upatrywali żab, a skoro się która pokazała, rzucali na nią kamykami; gdy tego długo było, jedna z odważniejszych, wydobywszy łeb z kałuży, rzekła: Chłopcy! jeżeli to was bawi, wiedzcie, iż tu idzie o nasze życie" ("Monitor" 1772, nr 5). Jest to przeróbka umieszczonego w ,,Spektatorze" (1, 17) apologu Rogera I'Estrange, najprzód prozą, a następnie wierszem, co wskazali: L. Siemienski, <tytul_dziela>Pamflet i paszkwil</tytul_dziela> [w:] <tytul_dziela>Dzieła</tytul_dziela>, Warszawa 1881, t. 2, s. 263) oraz I. Chrzanowski, <tytul_dziela>Z dziejów satyry polskiej XVIII wieku</tytul_dziela>, Warszawa 1909, s. 181). Ten sam wątek fabularny występuje u A. Houdara de la Motte'a (<tytul_dziela>Les Grenouilles et les Enfantes</tytul_dziela>, III 5), księcia L. J. Manciniego de Nivernais i Desbillonsa (Górski, s.214).</pr></naglowek_rozdzial>
    <strofa><begin id="b1191575054469"/><motyw id="m1191575054469">Przemoc</motyw>Koło jeziora/
Z wieczora/
Chłopcy wkoło biegały/
I na żaby czuwały:/
Skoro która wypływała,/
Kamieniem w łeb dostawała./
Jedna z nich, śmielszej natury,/
Wystawiwszy łeb do góry,/
Rzekła: ,,Chłopcy, przestańcie, bo się źle bawicie!/
Dla was to jest igraszką, nam idzie o życie".<end id="e1191575054469"/></strofa>
    <naglowek_rozdzial>16. Skowronek<pr>Bajka przesłana J. Ursynowi Niemcewiczowi w liście z 7 lutego 1790 r. M. in. J. I. Kraszewski sugerował, że Niemcewicz jest bohaterem tytułowym utworu.</pr></naglowek_rozdzial>
    <strofa>W czasy gorące/
Na łące/
Pasły się społem/
Osieł z wołem:/
Tamten chwastem ten trawą;/
A pomiędzy murawą,/
Tam gdzie kwiaty i ziółka ---/
Pszczółka./
Chwytający motylki, zbierający robaczki/
Bujał skowronek nad krzaczki./
Na jednej łące wszystko się działo./
Pszczółka brzęcząc w ul niosła zdobycz okazałą,/
Chwast z trawą to użyczał;/
Osieł beczał, wół ryczał./
Skowronek, wzbijając się, czule i radośnie/
Dawał wdzięk<pr><slowo_obce>Dawał wdzięk</slowo_obce> --- dodawał uroku.</pr> wiośnie<pr>Po w. 16 w innej zachowanej wersji (Rubrycela w Bibliotece Ossolineum sygn. 1127/I) następuje dwuwiersz: Tak rozum z cicha, a głupstwo z hukiem / Wychodzą drukiem.</pr>. W redakcji przekazanej do druku autor zrezygnował z puenty.</strofa>
    <naglowek_rozdzial>17. Konie</naglowek_rozdzial>
    <strofa><begin id="b1191575527313"/><motyw id="m1191575527313">Koń, Nauka, Szkoła, Wolność</motyw>Koń maneżowy<pr><slowo_obce>Koń maneżowy</slowo_obce> (od <slowo_obce>maneż</slowo_obce> --- pomieszczenie do nauki konnej jazdy, ujeżdżalnia koni) --- wierzchowiec ujeżdżony na maneżu.</pr> zszedł się z stadniczym<pr><slowo_obce>stadniczy</slowo_obce> --- żyjący w stadzie, dziki.</pr>,/
Rzekł: ,,Tyś jest niczym./
Jeżeli mnie będziesz prosić,/
Nauczę cię człeka nosić:/
Jak suwać rowy<pr><slowo_obce>suwać rowy</slowo_obce> --- skakać przez rowy.</pr>,/
Jak biec na łowy,/
Jak stąpać w ciągu,/
Jak być w zaprzągu"./
,,A ja, nieuk --- rzekł stadny --- o to cię nie proszę;/
Może źle, że nie umiem --- lepiej, że nie noszę".<end id="e1191575527313"/></strofa>
    <naglowek_rozdzial>18. Wróbel</naglowek_rozdzial>
    <strofa><begin id="b1191575604000"/><motyw id="m1191575604000">Próżność, Ptak</motyw>Wróbel pstry, iż był cudem pomiędzy szaremi,/
Ledwo się tykał ziemi,/
Tak był zhardział; rozumiał bowiem, iż nad niego/
Piękniejszego/
Natura wydać nie zdoła/
Nie tylko wróbla, ale i sokoła./
Gdy więc wszystkimi gardził, rzekł mu jeden z szpaków:/
,,Kto jest pierwszym wśród wróblów, nie jest pierwszym z ptaków".<end id="e1191575604000"/></strofa>
    <naglowek_rozdzial>19. Dialog<pr>Bajka, przesłana w liście z 24 czerwca 1790 r. do F. K. Dmochowskiego (?), miała autokomentarz Krasickiego, stosujący ją m. in. do podjętych bez powodzenia przez szlachtę galicyjską w tymże roku pertraktacji z dworem austriackim w sprawach politycznych: ,,Przyłączam bajeczkę --- pisał Krasicki --- którą po spełzłej sławnej komisji lwowskiej Wielmożnemu memu bratu, jednemu z komisarzów posyłam; moralność w wielu okolicznościach przydać się może"(<tytul_dziela>Korespondencja...</tytul_dziela>, t. 2, s. 464). Tekst wg autografu w Cz. Tytuł: <tytul_dziela>Dialog</tytul_dziela> / w Cz. tytuł obcą ręką: <tytul_dziela>Zbytek przygotowania szkodliwy</tytul_dziela>; <slowo_obce>dialog</slowo_obce> --- prosta forma sceniczna uprawiana w teatrach konwiktów zakonnych; po r. 1750 na ziemiach polskich już prawie nie spotykana.</pr></naglowek_rozdzial>
    <strofa><begin id="b1191575862645"/><motyw id="m1191575862645">Ksiądz, Praca, Umiarkowanie</motyw>Ksiądz majster<pr><slowo_obce>majster</slowo_obce> --- tu: magister, mistrz w konwikcie zakonnym.</pr> jezuita chcąc ojców zabawić/
Starał się bardzo piękny dyjalog wyprawić;/
A że właśnie do rzeczy było z karnawałem,/
Przedsięwziął diabła bitwę dać z świętym Michałem./
Za czym dla archanioła zgotowano skrzydła;/
Żeby zaś diabła postać stała się obrzydła/
I tym większym zwycięzca mógł wsławić się plonem,/
Diabła z sześciołokciowym klejono ogonem./
Gdy przyszło rzecz wyprawiać, Michał, skrzydły skory,/
Wyleciał chyżym lotem z majstrowej komory./
A diabeł, skrępowany potrójnym łańcuchem,/
Z nadto długim ogonem, z nadto grubym brzuchem,/
Uwiązł we drzwiach nieborak... i pęknął na progu./
Gdzie nadto przygotowań, tam nic z dyjalogu.<end id="e1191575862645"/></strofa>
    <extra>
      <!--</tekst_glowny>-->
    </extra>
  </liryka_l>
</utwor>
