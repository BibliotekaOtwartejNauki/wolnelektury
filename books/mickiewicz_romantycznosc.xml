<?xml version='1.0' encoding='utf-8'?>
<utwor>
  <liryka_l>

<rdf:RDF xmlns:rdf="http://www.w3.org/1999/02/22-rdf-syntax-ns#" xmlns:dc="http://purl.org/dc/elements/1.1/">
<rdf:Description rdf:about="http://wiki.wolnepodreczniki.pl/Lektury:Mickiewicz/Ballady/Romantyczność">
<dc:creator xml:lang="pl">Mickiewicz, Adam</dc:creator>
<dc:title xml:lang="pl">Romantyczność</dc:title>
<dc:contributor.editor xml:lang="pl">Sekuła, Aleksandra</dc:contributor.editor>
<dc:contributor.editor xml:lang="pl">Kallenbach, Józef</dc:contributor.editor>
<dc:contributor.technical_editor xml:lang="pl">Sutkowska, Olga</dc:contributor.technical_editor>
<dc:publisher xml:lang="pl">Fundacja Nowoczesna Polska</dc:publisher>
<dc:subject.period xml:lang="pl">Romantyzm</dc:subject.period>
<dc:subject.type xml:lang="pl">Liryka</dc:subject.type>
<dc:subject.genre xml:lang="pl">Ballada</dc:subject.genre>
<dc:description xml:lang="pl">Publikacja zrealizowana w ramach projektu Wolne Lektury (http://wolnelektury.pl). Partnerem projektu jest Prokom Software SA. Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.</dc:description>
<dc:identifier.url xml:lang="pl">http://wolnelektury.pl/katalog/lektura/romantycznosc</dc:identifier.url>
<dc:source.URL xml:lang="pl">http://www.polona.pl/Content/2222</dc:source.URL>
<dc:source xml:lang="pl">Mickiewicz, Adam (1798-1855), Poezje, tom 1 (Wiersze młodzieńcze - Ballady i romanse - Wiersze do r. 1824), Krakowska Spółdzielnia Wydawnicza, wyd. 2 zwiększone, Kraków, 1922</dc:source>
<dc:rights xml:lang="pl">Domena publiczna - Adam Mickiewicz zm. 1855</dc:rights>
<dc:date.pd xml:lang="pl">1855</dc:date.pd>
<dc:format xml:lang="pl">xml</dc:format>
<dc:type xml:lang="pl">text</dc:type>
<dc:type xml:lang="en">text</dc:type>
<dc:date xml:lang="pl">2007-09-06</dc:date>
<dc:audience xml:lang="pl">SP2</dc:audience>
<dc:audience xml:lang="pl">G</dc:audience>
<dc:audience xml:lang="pl">L</dc:audience>
<dc:language xml:lang="pl">pol</dc:language>
</rdf:Description>
</rdf:RDF>

<autor_utworu>Adam Mickiewicz</autor_utworu>
		
<nazwa_utworu>Romantyczność</nazwa_utworu>

<motto>Methinks, I see... Where?/
--- In my mind's eyes.</motto>

<motto_podpis>Shakespeare<pr>Motto wzięte z Szekspirowskiego <tytul_dziela>Hamleta</tytul_dziela> (akt I, scena 2).</pr></motto_podpis>

<motto>Zdaje mi się, że widzę... Gdzie?/
Przed oczyma duszy mojej.</motto>



<strofa><wers_akap><begin id="b1189084199371"/><motyw id="m1189084199371">Miłość romantyczna, Miłość silniejsza niż śmierć, Szaleniec</motyw>Słuchaj dzieweczko!</wers_akap>/
--- Ona nie słucha. ---/
To dzień biały! to miasteczko!/
Przy tobie nie ma żywego ducha,/
Co tam wkoło siebie chwytasz?/
Kogo wołasz, z kim się witasz?/
--- Ona nie słucha. ---</strofa>

<strofa><wers_akap>To jak martwa opoka</wers_akap>/
Nie zwróci w stronę oka,/
To strzela wkoło oczyma,/
To się łzami zaleje,/
Coś niby chwyta, coś niby trzyma,/
Rozpłacze się i zaśmieje.</strofa>

<strofa><wers_akap>--- ,,Tyżeś to w nocy? to ty Jasieńku!</wers_akap>/
Ach! i po śmierci kocha!/
Tutaj, tutaj, pomaleńku,/
Czasem<pr><slowo_obce>Czasem</slowo_obce> (z białorus.) --- a nuż, może przypadkiem.</pr> usłyszy macocha!...</strofa>

<strofa><wers_akap>Niech sobie słyszy... już nie ma ciebie,</wers_akap>/
Już po twoim pogrzebie!/
Ty już umarłeś? Ach! ja się boję!.../
Czego się boję mego Jasieńka?/
Ach, to on! lica twoje, oczki twoje!/
Twoja biała sukienka!</strofa>

<strofa><wers_akap>I sam ty biały jak chusta,</wers_akap>/
Zimny... jakie zimne dłonie!/
Tutaj połóż, tu na łonie,/
Przyciśnij mnie, do ust usta!...</strofa>

<strofa><wers_akap>Ach, jak tam zimno musi być w grobie!</wers_akap>/
Umarłeś, tak, dwa lata!/
Weź mię, ja umrę przy tobie,/
Nie lubię świata.</strofa>

<strofa><wers_akap>Źle mnie w złych ludzi tłumie:</wers_akap>/
Płaczę, a oni szydzą;/
Mówię, nikt nie rozumie:/
Widzę, oni nie widzą!</strofa>

<strofa><wers_akap>Śród dnia przyjdź kiedy... To może we śnie?</wers_akap>/
Nie, nie... trzymam ciebie w ręku,/
Gdzie znikasz, gdzie mój Jasieńku?/
Jeszcze wcześnie, jeszcze wcześnie!</strofa>

<strofa><wers_akap>Mój Boże! kur się odzywa<pr>Pianie koguta miało płoszyć duchy, upiory itp.</pr>,</wers_akap>/
Zorza błyska w okienku./
Gdzie znikłeś! ach! stój Jasieńku!/
Ja nieszczęśliwa!" ---</strofa>

<strofa><wers_akap>Tak się dziewczyna z kochankiem pieści,</wers_akap>/
Bieży za nim, krzyczy, pada;/
Na ten upadek, na krzyk boleści,/
Skupia się ludzi gromada.</strofa>

<strofa><wers_akap>,,Mówcie pacierze! --- krzyczy prostota ---</wers_akap>/
Tu jego dusza być musi./
Jasio być musi przy swej Karusi,/
On ją kochał za żywota!"</strofa>
<extra>do sprawdzenia w nowym wydaniu papierowym czy taki jest układ strof</extra>
<strofa><wers_akap>I ja to słyszę, i ja tak wierzę,</wers_akap>/
Płaczę i mówię pacierze.<end id="e1189084199371"/>/
<begin id="b1189084466610"/><motyw id="m1189084466610">Mądrość</motyw>--- ,,Słuchaj dzieweczko!" --- krzyknie śród zgiełku/
Starzec, i na lud zawoła:/
,,Ufajcie memu oku i szkiełku,/
Nic tu nie widzę dokoła.</strofa>

<strofa><wers_akap>--- Duchy karczemnej tworem gawiedzi,</wers_akap>/
W głupstwa wywarzone kuźni<pr>W autografie do tego wiersza dał poeta dopisek: ,,Ob. Rosp. w Dzien. Wileń.". Miał na myśli rozprawę Jana Śniadeckiego przeciw romantyczości, wydrukowaną w zeszycie ,,Dziennika Wileńskiego" ze stycznia 1819 r.</pr>;/
Dziewczyna duby smalone<pr><slowo_obce>duby smalone</slowo_obce> --- brednie, koszałki-opałki.</pr> bredzi,/
A gmin rozumowi bluźni".</strofa>

<strofa><wers_akap>,,Dziewczyna czuje, --- odpowiadam skromnie ---</wers_akap>/
A gawiedź wierzy głęboko:/
Czucie i wiara silniej mówi do mnie,/
Niż mędrca szkiełko i oko.</strofa>

<strofa><wers_akap>Martwe znasz prawdy, nieznane dla ludu,</wers_akap>/
Widzisz świat w proszku, w każdej gwiazd iskierce;/
Nie znasz prawd żywych, nie obaczysz cudu!/
Miej serce i patrzaj w serce!"<end id="e1189084466610"/><extra>Uwaga: z przyczyn technicznych ten przypis musi poczekać na dodanie: <pr>Dochowały się aż dwa autografy <tytul_dziela>Romantyczności</tytul_dziela>, posłane w listach Poety do Zana i Jeżowskiego z Kowna w połowie stycznia 1821 r. Końcowych osiem wierszy ulegało różnym zmianom, zanim poeta ostatecznie ustalił tekst drukowany. Podajemy tu ważniejsze wersje, aby unaocznić, przez jakie stadia przechodziła myśl polemiki ze Śniadeckim: Zamiast ww. 62--69 mamy w autografach:
	
	<strofa>
	,,Dziewczyna czuje, ty nauczasz dumnie" ---/
	Rzekłem, westchnąwszy głęboko/
	Łzy ludu więcej mają wiary u mnie/
	(A wiara gminna więcej znaczy u mnie)/
	Niźli mędrca szkło i oko.
	</strofa>
	
	<strofa>
	,,Dziewczyna czuje, o, mądrości synu!"/
	Rzekłem, westchnąwszy głęboko ---/
	,,Ty jej kochanka nie szukaj śród gminu:/
	Na kochankę obróć oko.
	</strofa>
	
	<strofa>
	,,Dziewczyna kocha: ty, mądrości synu,/
	,,Napróżno patrzysz w tej gminie./
	,,Dziewczyna tylko widzi pośród gminu,/
	,,Gmin tylko widzi w dziewczynie".
	</strofa>
	
	<strofa>
	(Gdy martwą prawdą chcesz objaśniać ludy/
	,,Gdy szukasz prawdy, nieznanej dla ludu)/
	Na martwe prawdy, nieznane dla ludu,/
	Miej szkło, patrz w ziemi, w każdej gwiazd iskierce;/
	Lecz gdy chcesz dojrzeć upioru i cudu/
	Miej serce i patrzaj w serce!"
	</strofa>
	
	(oprac. A. Poraj). Oba autografy <tytul_dziela>Romantyczności</tytul_dziela> ze wszystkimi zmianami wydrukowane są w tomie III <tytul_dziela>Korespondencji Filomatów</tytul_dziela>, Kraków 1913, ss. 102--104 i 107--109.</pr></extra></strofa>

</liryka_l>
</utwor>
