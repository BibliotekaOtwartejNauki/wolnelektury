<?xml version='1.0' encoding='utf-8'?>
<utwor>
  <liryka_lp>

<rdf:RDF xmlns:rdf="http://www.w3.org/1999/02/22-rdf-syntax-ns#" xmlns:dc="http://purl.org/dc/elements/1.1/">
<rdf:Description rdf:about="http://wiki.wolnepodreczniki.pl/Lektury:Oppman/Legendy_warszawskie">
<dc:creator xml:lang="pl">Oppman, Artur</dc:creator>
<dc:title xml:lang="pl">Kościół Panny Marii</dc:title>
<dc:relation.isPartOf xml:lang="pl">http://www.wolnelektury.pl/lektura/legendy-warszawskie</dc:relation.isPartOf>
<dc:contributor.editor xml:lang="pl">Sekuła, Aleksandra</dc:contributor.editor>
<dc:contributor.technical_editor xml:lang="pl">Sutkowska, Olga</dc:contributor.technical_editor>
<dc:publisher xml:lang="pl">Fundacja Nowoczesna Polska</dc:publisher>
<dc:subject.period xml:lang="pl">Modernizm</dc:subject.period>
<dc:subject.type xml:lang="pl">Epika</dc:subject.type>
<dc:subject.genre xml:lang="pl">Legenda</dc:subject.genre>
<dc:description xml:lang="pl">Publikacja zrealizowana w ramach projektu Wolne Lektury (http://wolnelektury.pl). Partnerem projektu jest Prokom Software SA. Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.</dc:description>
<dc:identifier.url xml:lang="pl">http://wolnelektury.pl/katalog/lektura/legendy-warszawskie-kosciol-panny-marii</dc:identifier.url>
<dc:source.URL xml:lang="pl">http://www.polona.pl/Content/799</dc:source.URL>
<dc:source xml:lang="pl">Oppman, Artur (1867-1931), Legendy warszawskie, Księgarnia św. Wojciecha, Poznań, Warszawa [etc.], 1925</dc:source>
<dc:rights xml:lang="pl">Domena publiczna - Artur Oppman zm. 1931</dc:rights>
<dc:date.pd xml:lang="pl">1931</dc:date.pd>
<dc:format xml:lang="pl">xml</dc:format>
<dc:type xml:lang="pl">text</dc:type>
<dc:type xml:lang="en">text</dc:type>
<dc:date xml:lang="pl">2007-08-30</dc:date>
<dc:audience xml:lang="pl">SP2</dc:audience>
<dc:language xml:lang="pl">pol</dc:language>
</rdf:Description>
</rdf:RDF>

<extra><!--<elementy_poczatkowe>--></extra>

<autor_utworu>Artur Oppman</autor_utworu>

<dzielo_nadrzedne>Legendy warszawskie</dzielo_nadrzedne>

<nazwa_utworu>Kościół Panny Marii</nazwa_utworu>

<extra><!--</elementy_poczatkowe>--></extra>

<extra><!--<tekst_glowny>--></extra>



<srodtytul>I</srodtytul>



<strofa>Przed latami, przed dawnemi,/
	Pewien młynarz żył w tej ziemi,/
	A gdzie mieszkał? Prosta sprawa:/
	Tam gdzie stoi dziś Warszawa.</strofa>

<strofa>Domek miał nad Wisłą szarą,/
	Cieszył się koników parą,/
	Czwórką wołów pracowitych,/
	Kur i kaczek rozmaitych/
	Wielkiem mnóstwem... A miał przytem/
	Młyn zapchany zawsze żytem/
	I pszenicą... Z tego zboża,/
	Ani długo, ani krótko,/
	Młynarz mąkę mełł bielutką/
	I sprzedawał aż za morza.</strofa>

<strofa>Dobrze płacił cudzoziemiec,/
	Anglik, Francuz, Szwed, czy Niemiec,/
	Za tę mąkę życiodajną,/
	Taką smaczną, choć zwyczajną.</strofa>

<strofa>Polskie zboże żną parobcy,/
	Polski młynarz mąkę miele,/
	A z tej mąki mają obcy/
	Pszenny kołacz na niedzielę.</strofa>

<strofa>Więc nasz młynarz, z łaski nieba,/
	Że się trudził najgoręcej,/
	Miał dla siebie dosyć chleba,/
	Miał dla biednych jeszcze więcej;/
	A ponadto w kutej skrzyni/
	Co dzień się przybytek czyni.</strofa>
<strofa>Srebrny talar przy talarze/
	Leżą sobie w zgodnej parze,/
	Złoty dukat przy dukacie/
	Podzwaniają w cichej chacie.</strofa>

<strofa>Aż talarów i dukatów/
	Tyle razem się zebrało,/
	Ile wiosną w łąkach kwiatów ---/
	I to jeszcze pewnie mało!</strofa>

<strofa>Od Warszawy ku Gdańskowi/
	Można niemi szlak wymościć...</strofa>

<strofa><begin id="b1188465596890"/><motyw id="m1188465596890">Dziecko, Rodzina</motyw>Więc bogactwa młynarzowi/
	Mógłby książę pozazdrościć!</strofa>





<srodtytul>II</srodtytul>



<strofa>Szumi stary młyn nad rzeką/
	I trajkoce i terkoce./
	Młynarz patrzy, hen, daleko/
	I w źrenicach łza migoce.</strofa>

<strofa>Taka piękna, taka młoda,/
	Siedzi w izbie młynarzowa,/
	Czemuż ćmi się jej uroda?/
	Czemuż smutna, gdyby wdowa?</strofa>

<strofa>Skąd ten smutek i tęsknota?/
	Skąd te w oczach srebrne łezki,/
	Gdy w alkierzu tyle złota,/
	Gdy tak jasny strop niebieski?</strofa>

<strofa>Są na niebie dla nich chmurki:/
	Ni im syna, ni im córki!</strofa>

<strofa>I cóż przyjdzie z bogactw w domu/
	Choćbyś pereł wór zarobił,/
	Gdy zostawić niema komu,/
	Czego człek się pracą dobił.</strofa>

<strofa>Nic dziwnego, że się łzami/
	Zalewają młynarzowie,/
	Boć są sami, zawsze sami,/
	Czy w robocie, czy w alkowie!</strofa>

<strofa>Czy dzień zwykły, czy to święto,/
	Czy mrok idzie, czy blask świta,/
	Nikt ich buzią uśmiechniętą/
	Przez okienko nie powita.</strofa>

<strofa>Rozchylając ustek wiśnie,/
	Nie zagwarzy, jak to dzieci,/
	I tatusia nie uściśnie,/
	I do mamy nie przyleci.</strofa>

<strofa>Głucha cisza w długie noce/
	I w dzień cisza na dom spada,/
	Tylko stary młyn turkoce/
	I z wiślaną falą gada.</strofa>

<strofa>Gdybyż w domku życia kwiecie:/
	Jedno dziecię! Jedno dziecię!<end id="e1188465596890"/></strofa>





<srodtytul>III</srodtytul>



<strofa>Po robocie całodziennej,/
	Hołd złożywszy świętym Pańskim,/
	Spać się kładzie młynarz senny/
	W swoim domku nadwiślańskim.</strofa>

<strofa>A nim do snu się ułoży,/
	Przed obrazem kornie klęka,/
	Gdzie z Dzieciątkiem w glorii Bożej/
	Przenajświętsza lśni Panienka.</strofa>

<strofa>I tak błaga i tak prosi/
	O dziecinę dla swej chaty,/
	Ku niebiosom głos podnosi,/
	I duch w niebo mknie skrzydlaty.</strofa>

<strofa>Zda się, płynie w pozaświecie/
	Swe zwierzając Bogu żale:/
	Daj mi, Panie, małe dziecię,/
	Bym je chował ku Twej chwale!</strofa>

<strofa>Noc gwieździsta dookoła/
	Szatą mroku świat osnuwa,/
	A pod domkiem straż anioła/
	Nad snem dobrych ludzi czuwa.</strofa>

<strofa><begin id="b1188465731255"/><motyw id="m1188465731255">Wizja</motyw>Śpi nasz młynarz utrudzony/
	A wtem: Boże! Jakież cuda!/
	Czy to niebios sen wyśniony?/
	Czy to tylko zmysłów złuda?</strofa>

<strofa>W płaszczu modrym, jak niebiosa,/
	Cała w blaskach, gdyby zorza,/
	Jasnooka, złotowłosa/
	Przed nim staje Matka Boża!</strofa>

<strofa>A gdy pada na kolana,/
	Wskroś radością wielką zdjęty,/
	Głos Jej słyszy: ,,Wielbij Pana,/
	Bo twój pacierz w niebo wzięty.</strofa>

<strofa>Wzięty w niebo, usłyszany,/
	Człecze dobry, pracowity,/
	Więc gdy wstanie świt różany/
	I wybłyśnie na błękity,</strofa>

<strofa>Idź po samym Wisły brzegu/
	Od swojego domku proga,/
	A gdzie ujrzysz wzgórek w śniegu,/
	Zbuduj kościół na cześć Boga.</strofa>

<strofa>Bo ci mówię w tej godzinie/
	I nasz Stwórca tak uczyni,/
	Że nim jeden rok upłynie,/
	Ochrzcisz synka w tej świątyni.</strofa>

<strofa>W prawdzie, w szczęściu, w łasce Bożej,/
	Mając w sercu cnót promienie,/
	Twoje plemię się rozmnoży/
	Po dziesiąte pokolenie."</strofa>

<strofa>Cudna postać się rozpływa,/
	Jak marzenie, jak mgła lekka,/
	Młynarz ze snu się porywa, ---/
	A już niebo świt obleka.<end id="e1188465731255"/></strofa>





<srodtytul>IV</srodtytul>



<strofa>Idzie młynarz Wisły brzegiem,/
	W śpiewem ptaków ranek gwarny;/
	Gdzież tu wzgórek kryty śniegiem,/
	Gdy na świecie lipiec skwarny?</strofa>

<strofa>Fale zboża wietrzyk wzdyma,/
	Słonko parzy, świecąc cudnie,/
	Toć daleka jeszcze zima!/
	Toć na śniegi mroźne grudnie!</strofa>

<strofa>Ale w wierze niepożytej/
	Nie zawaha się na chwilę,/
	Bo, co spojrzy na błękity,/
	Coś mu w sercu szepce mile:</strofa>

<strofa>Niech cię trudność nie przeraża,/
	Kto nie sieje --- ten nie zbiera,/
	Szczera wiara cuda stwarza,/
	Góry nosi wiara szczera!</strofa>

<strofa>Już przybliża się południe,/
	Nagle: istne dziwowiska!/
	Patrz, młynarzu, jakże cudnie/
	Bliski wzgórek srebrem błyska.</strofa>

<strofa>Na szczyt wzgórza młynarz bieży/
	I przyklęka oniemiały,/
	A tam śniegu obrus leży,/
	Obrus śniegu, zimny, biały.</strofa>

<strofa>Cud się spełnił z woli nieba,/
	Więc ku czci Jej nieustannej,/
	Teraz prędko, prędko trzeba/
	Stawiać kościół Marii Panny!</strofa>





<srodtytul>V</srodtytul>

<strofa>Jakże pilnie się zwijają/
	Młynarzowi robotnicy!/
	Mija miesiąc --- mury stają,/
	Biegnie w niebo krzyż świątnicy.</strofa>

<strofa>Mija drugi w pracy Bożej, ---/
	Już i wieża w górę pnie się;/
	Każdy tydzień coś dołoży,/
	Każdy tydzień coś przyniesie.</strofa>

<strofa>Młynarz złota nie żałuje,/
	Hojnie sypie dukatami,/
	Sam pomaga, sam pilnuje,/
	Sam się trudzi z murarzami!</strofa>

<strofa>Aż przyjemnie patrzeć na to,/
	Aż człekowi serce rośnie!/
	Przeminęło śliczne lato,/
	Jesień wiatrem łka żałośnie.</strofa>

<strofa>Lecz robota wre na brzegu,/
	Choć i deszcze z nieba cieką,/
	Tam, gdzie widniał obrus śniegu,/
	Na pagórku ponad rzeką.</strofa>

<strofa>Mknie na Wisłę pieśń radosna,/
	Brzmi w tej pieśni Boża chwała,/
	A gdy przyszła nowa wiosna/
	I kwiatami świat ubrała,</strofa>

<strofa>W pewien złoty blask poranny,/
	W dzień Jej chwale poświęcony,/
	Stanął kościół Marii Panny/
	I zagrały z wieży dzwony.</strofa>





<srodtytul>VI</srodtytul>



<strofa>Od kościoła w dzień niedzieli/
	Idzie orszak rozśpiewany,/
	To nasz młynarz się weseli,/
	Radby prawie skoczyć w tany.</strofa>

<strofa>Uśmiechnięta młynarzowa/
	Dzieciąteczko śliczne tuli, ---/
	Niechże zdrowo im się chowa,/
	Niech ich kocha jak najczulej!</strofa>

<strofa>Wielkiem szczęściem błyszczą oczy,/
	Duch wzwyż leci, szczęściem zdjęty.../
	Tak się spełnił sen proroczy,/
	W dawnych czasach wiary świętej...</strofa>

<extra><!--</tekst_glowny>--></extra>

</liryka_lp>
</utwor>
