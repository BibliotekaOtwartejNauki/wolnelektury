<?xml version='1.0' encoding='utf-8'?>
<utwor>
  <liryka_lp>

<rdf:RDF xmlns:rdf="http://www.w3.org/1999/02/22-rdf-syntax-ns#" xmlns:dc="http://purl.org/dc/elements/1.1/">
<rdf:Description rdf:about="http://wiki.wolnepodreczniki.pl/Lektury:Mickiewicz/Ballady/Lilie">
<dc:creator xml:lang="pl">Mickiewicz, Adam</dc:creator>
<dc:title xml:lang="pl">Lilie</dc:title>
<dc:contributor.editor xml:lang="pl">Sekuła, Aleksandra</dc:contributor.editor>
<dc:contributor.editor xml:lang="pl">Kallenbach, Józef</dc:contributor.editor>
<dc:contributor.technical_editor xml:lang="pl">Sutkowska, Olga</dc:contributor.technical_editor>
<dc:publisher xml:lang="pl">Fundacja Nowoczesna Polska</dc:publisher>
<dc:subject.period xml:lang="pl">Romantyzm</dc:subject.period>
<dc:subject.type xml:lang="pl">Liryka</dc:subject.type>
<dc:subject.genre xml:lang="pl">Ballada</dc:subject.genre>
<dc:description xml:lang="pl">Publikacja zrealizowana w ramach projektu Wolne Lektury (http://wolnelektury.pl). Partnerem projektu jest Prokom Software SA. Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.</dc:description>
<dc:identifier.url xml:lang="pl">http://wolnelektury.pl/katalog/lektura/lilie</dc:identifier.url>
<dc:source.URL xml:lang="pl">http://www.polona.pl/Content/2222</dc:source.URL>
<dc:source xml:lang="pl">Mickiewicz, Adam (1798-1855), Poezje, tom 1 (Wiersze młodzieńcze - Ballady i romanse - Wiersze do r. 1824), Krakowska Spółdzielnia Wydawnicza, wyd. 2 zwiększone, Kraków, 1922</dc:source>
<dc:rights xml:lang="pl">Domena publiczna - Adam Mickiewicz zm. 1855</dc:rights>
<dc:date.pd xml:lang="pl">1855</dc:date.pd>
<dc:format xml:lang="pl">xml</dc:format>
<dc:type xml:lang="pl">text</dc:type>
<dc:type xml:lang="en">text</dc:type>
<dc:date xml:lang="pl">2007-09-06</dc:date>
<dc:audience xml:lang="pl">SP2</dc:audience>
<dc:audience xml:lang="pl">G</dc:audience>
<dc:audience xml:lang="pl">L</dc:audience>
<dc:language xml:lang="pl">pol</dc:language>
</rdf:Description>
</rdf:RDF>

<autor_utworu>Adam Mickiewicz</autor_utworu>

<nazwa_utworu><begin id="b1189064257681"/><motyw id="m1189064257681">Mąż, Morderstwo, Zbrodniarz, Żona</motyw>Lilje<pr>Wiadomość o <tytul_dziela>Liljach</tytul_dziela>, jako niedokończonej jeszcze balladzie, mamy w liście z Kowna z dnia 8 kwietnia 1820 r. <tytul_dziela>Lilje</tytul_dziela> są arcydziełem wśród ballad Mickiewicza. Krótki motyw ludowy rozwinął poeta wspaniale. Pierwsza zwrotka pieśni ludowej brzmi: ,,Stała się nam nowina, Pani pana zabiła, / W ogródku go schowała, Ruty na nim posiała, / Rośnij rutko wysoko, Jak pan leży głęboko".</pr></nazwa_utworu>

<nota><akap>(z pieśni gminnej)</akap></nota>



<strofa><wers_akap><begin id="b1220610816456"/><motyw id="m1220610816456">Kwiaty</motyw>Zbrodnia to niesłychana,</wers_akap>/
Pani zabija pana./
Zabiwszy grzebie w gaju,/
Na łączce przy ruczaju,/
Grób liliją zasiewa,/
Zasiewając tak śpiewa:/
,,Rośnij kwiecie wysoko,/
Jak pan leży głęboko;/
Jak pan leży głęboko,/
Tak ty rośnij wysoko".<end id="e1220610816456"/></strofa>

<strofa><wers_akap>Potem cała skrwawiona,</wers_akap>/
Męża zbójczyni żona,/
Bieży przez łąki, przez knieje,/
I górą, i dołem, i górą./
Zmrok pada, wietrzyk wieje;/
Ciemno, wietrzno, ponuro./
Wrona gdzieniegdzie kracze,/
I puchają puchacze.</strofa>

<strofa><wers_akap>Bieży w dół do strumyka,</wers_akap>/
Gdzie stary rośnie buk,/
Do chatki pustelnika/
Stuk stuk, stuk stuk!</strofa>

<strofa><wers_akap>,,Kto tam?" Spadła zapora,</wers_akap>/
Wychodzi starzec, świeci;/
<begin id="b1220609764236"/><motyw id="m1220609764236">Wina, Wyrzuty sumienia, Zdrada</motyw>Pani na kształt upiora/
Z krzykiem do chatki leci./
Ha! ha! zsiniałe usta,/
Oczy przewraca w słup,/
Drżąca, zbladła jak chusta:/
,,Ha! mąż, ha! trup!"</strofa>

<strofa><wers_akap>--- ,,Niewiasto, Pan Bóg z tobą!</wers_akap>/
Co ciebie tutaj niesie?/
Wieczorną, słotną dobą,/
Co robisz sama w lesie?"</strofa>

<strofa><wers_akap>--- ,,Tu za lasem, za stawem,</wers_akap>/
Błyszczą mych zamków ściany,/
Mąż z królem Bolesławem/
Poszedł na Kijowiany.</strofa>

<strofa><wers_akap>Lato za latem bieży,</wers_akap>/
Nie masz go z bojowiska,/
Ja młoda śród młodzieży,/
A droga cnoty śliska!/
Nie dochowałam wiary,/
Ach! biada mojej głowie!/
Król srogie głosi kary;/
Powrócili mężowie.<end id="e1220609764236"/></strofa>

<strofa><wers_akap>Ha! ha! mąż się nie dowie!</wers_akap>/
Oto krew! oto nóż!/
Po nim już, po nim już!/
Starcze: wyznałam szczerze,/
Ty głoś świętemi usty,/
Jakie mówić pacierze,/
Gdzie mam iść na odpusty?/
Ach! pójdę aż do piekła,/
Zniosę bicze, pochodnie,/
Byleby moję zbrodnię/
Wieczysta noc powlekła".</strofa>

<strofa><begin id="b1189063208387"/><motyw id="m1189063208387">Kara, Tajemnica</motyw><wers_akap>,,Niewiasto --- rzecze stary ---</wers_akap>/
Więc ci nie żal rozboju,/
Ale tylko strach kary?/
Idźże sobie w pokoju,/
Rzuć bojaźń, rozjaśń lica,/
Wieczna twa tajemnica./
Bo takie sądy Boże,/
Iż co ty zrobisz skrycie,/
Mąż tylko wydać może,/
A mąż twój stracił życie".<end id="e1189063208387"/></strofa>

<strofa><begin id="b1189063263924"/><motyw id="m1189063263924">Dziecko, Matka, Ojciec</motyw><wers_akap>Pani z wyroku rada,</wers_akap>/
Jak wpadła, tak wypada./
Bieży nocą do domu,/
Nic nie mówiąc nikomu./
Stoją dzieci przed bramą:/
,,Mamo --- wołają --- mamo!/
A gdzie został nasz tato?"/
,,Nieboszczyk? co? wasz tato?"/
--- Nie wie, co mówić na to ---/
,,Został w lesie za dworem,/
Powróci dziś wieczorem".</strofa>

<strofa><begin id="b1220609943545"/><motyw id="m1220609943545">Pamięć</motyw><wers_akap>Czekają wieczór dzieci;</wers_akap>/
Czekają drugi, trzeci,/
Czekają tydzień cały;/
Nareszcie zapomniały.</strofa>

<strofa><begin id="b1189063292943"/><motyw id="m1189063292943">Grzech</motyw><wers_akap>Pani zapomnieć trudno,</wers_akap>/
Nie wygnać z myśli grzechu,/
Zawsze na sercu nudno,/
Nigdy na ustach śmiechu,/
Nigdy snu na źrenicy!/
Bo często w nocnej porze,/
Coś stuka się na dworze,/
Coś chodzi po świetlicy:/
,,Dzieci, --- woła --- to ja to,/
To ja, dzieci, wasz tato!"<end id="e1189063263924"/><end id="e1220609943545"/></strofa>

<strofa><wers_akap>Noc przeszła, zasnąć trudno;</wers_akap>/
Nie wygnać z myśli grzechu,/
Zawsze na sercu nudno,/
Nigdy na ustach śmiechu!<end id="e1189063292943"/></strofa>

<strofa><wers_akap>,,Idź, Hanko, przez dziedziniec:</wers_akap>/
Słyszę tętent na moście,/
I kurzy się gościniec:/
Czy nie jadą tu goście?/
Idź na gościniec i w las,/
Czy kto nie jedzie do nas?" ---</strofa>

<strofa><wers_akap>--- ,,Jadą, jadą w tę stronę,</wers_akap>/
Tuman na drodze wielki,/
Rżą, rżą koniki wrone<pe><slowo_obce>koniki wrone</slowo_obce> --- kare; czarne.</pe>,/
Ostre błyszczą szabelki,/
Jadą, jadą panowie,/
Nieboszczyka bratowie!" ---</strofa>

<strofa><begin id="b1189063434787"/><motyw id="m1189063434787">Brat</motyw><wers_akap>--- ,,A witajże, czy zdrowa?</wers_akap>/
Witajże nam, bratowa./
Gdzie brat?" --- ,,Nieboszczyk brat,/
Już pożegnał ten świat"./
--- ,,Kiedy?" --- ,,Dawno, rok minął,/
Umarł... na wojnie zginął"./
--- ,,To kłamstwo, bądź spokojna,/
Już skończyła się wojna;/
Brat zdrowy i ochoczy,/
Ujrzysz go na twe oczy".<end id="e1189063434787"/></strofa>

<strofa><wers_akap><begin id="b1220610088553"/><motyw id="m1220610088553">Fałsz</motyw>Pani ze strachu zbladła,</wers_akap>/
Zemdlała i upadła;/
Oczy przewraca w słup,/
Z trwogą dokoła rzuca:/
,,Gdzie on? gdzie mąż? gdzie trup?"/
Powoli się ocuca;/
Mdlała niby z radości/
I pytała u gości:/
,,Gdzie mąż, gdzie me kochanie,/
Kiedy przede mną stanie?"<end id="e1220610088553"/></strofa>

<strofa><wers_akap>--- ,,Powracał razem z nami,</wers_akap>/
Lecz przodem chciał pospieszyć,/
Nas przyjąć z rycerzami,/
I twoje łzy pocieszyć./
Dziś, jutro, pewnie będzie,/
Pewnie kędyś w obłędzie<pr><slowo_obce>w obłędzie</slowo_obce> --- zbłądziwszy w drodze.</pr>/
Ubite minął szlaki./
Zaczekajmy dzień jaki,/
Poszlemy szukać wszędzie,/
Dziś, jutro, pewnie będzie".</strofa>

<strofa><wers_akap>Posłali wszędzie sługi,</wers_akap>/
Czekali dzień i drugi;/
Gdy nic nie doczekali,/
Z płaczem chcą jechać daléj.</strofa>

<strofa><wers_akap>Zachodzi drogę pani:</wers_akap>/
,,Bracia moi kochani,/
Jesień zła do podróży,/
Wiatry, słoty i deszcze,/
Wszak czekaliście dłużéj,/
Czekajcie trochę jeszcze".</strofa>

<strofa><wers_akap>Czekają. Przyszła zima,</wers_akap>/
Brata nié ma i nié ma./
Czekają; myślą sobie:/
Może powróci z wiosną?/
A on już leży w grobie,/
A nad nim kwiatki rosną,/
A rosną tak wysoko,/
Jak on leży głęboko./
I wiosnę przeczekali,/
I już nie jadą daléj.</strofa>

<strofa><wers_akap>Do smaku im gospoda,</wers_akap>/
Bo gospodyni młoda;/
Że chcą jechać, udają,/
A tymczasem czekają,/
Czekają aż do lata,/
Zapominają brata.</strofa>

<strofa><wers_akap>Do smaku im gospoda,</wers_akap>/
I gospodyni młoda./
Jak dwaj u niej gościli,/
Tak ją dwaj polubili./
Obu nadzieja łechce,/
Obadwaj zjęci trwogą,/
Żyć bez niej żaden nie chce,/
Żyć z nią obaj nie mogą./
Wreszcie, na jedno zdani,/
Idą razem do pani.</strofa>

<strofa><begin id="b1220610194219"/><motyw id="m1220610194219">Młodość, Wdowa</motyw><wers_akap>--- ,,Słuchaj, pani bratowo,</wers_akap>/
Przyjm dobrze nasze słowo:/
My tu próżno siedzimy,/
Brata nie zobaczymy./
Ty jeszcze jesteś młoda,/
Młodości twojej szkoda,/
Nie wiąż dla siebie świata,/
Wybierz brata za brata".</strofa>

<strofa><wers_akap>To rzekli i stanęli.</wers_akap>/
Gniew ich i zazdrość piecze,/
Ten, to ów okiem strzeli,/
Ten, to ów słówko rzecze;/
Usta sine przycięli,/
W ręku ściskają miecze.</strofa>

<strofa><wers_akap>Pani ich widzi w gniewie,</wers_akap>/
Co mówić, sama nie wie./
Prosi o chwilkę czasu,/
Bieży zaraz do lasu./
Bieży w dół do strumyka,/
Gdzie stary rośnie buk,/
Do chatki pustelnika/
Stuk stuk, stuk stuk!/
Całą mu rzecz wykłada,/
Pyta się, co za rada?</strofa>

<strofa><wers_akap>,,Ach, jak pogodzić braci?</wers_akap>/
Chcą mojej ręki oba;/
Ten i ten się podoba,/
Lecz kto weźmie? kto straci?/
Ja mam maleńkie dziatki,/
I wioski i dostatki;/
Dostatek się zmitręża<pr><slowo_obce>zmitręża się</slowo_obce> --- marnuje się.</pr>,/
Gdy zostałam bez męża.<end id="e1220610194219"/>/
Lecz ach! nie dla mnie szczęście!/
Nie dla mnie już zamęście!/
<begin id="b1220610337179"/><motyw id="m1220610337179">Trup, Upiór</motyw>Boża nade mną kara,/
Ściga mnie nocna mara:</strofa>

<strofa><wers_akap>Zaledwie przymknę oczy,</wers_akap>/
Traf, traf, klamka odskoczy;/
Budzę się: widzę, słyszę,/
Jak idzie i jak dysze,/
Jak dysze i jak tupa,/
Ach, widzę, słyszę trupa!/
Skrzyp, skrzyp, i już nad łożem/
Skrwawionym sięga nożem,/
I iskry z gęby sypie,/
I ciągnie mnie i szczypie.<end id="e1220610337179"/>/
Ach! dosyć, dosyć strachu,/
Nie siedzieć mnie w tym gmachu,/
Nie dla mnie świat i szczęście,/
Nie dla mnie już zamęście!"
<begin id="b1189064396033"/><motyw id="m1189064396033">Zbrodnia, Kara, Śmierć</motyw><wers_akap>,,Córko --- rzecze jej stary ---</wers_akap>/
Nie masz zbrodni bez kary,/
Lecz jeśli szczera skrucha,/
Zbrodniarzów Pan Bóg słucha./
Znam ja tajnie wyroku,/
Miłą ci rzecz obwieszczę:/
Choć mąż zginął od roku,/
Ja go wskrzeszę dziś jeszcze".</strofa>

<strofa><wers_akap>--- ,,Co, co? jak, jak? mój ojcze!</wers_akap>/
Nie czas już, ach, nie czas!/
To żelazo zabójcze/
Na wieki dzieli nas!/
Ach znam<pe><slowo_obce>znam</slowo_obce> --- tu: wiem.</pe>, żem warta kary,/
I zniosę wszelkie kary,/
Byle się pozbyć mary./
Zrzekę się mego zbioru/
I pójdę do klasztoru,/
I pójdę w ciemny las./
Nie, nie wskrzeszaj, mój ojcze!/
Nie czas już, ach, nie czas!/
To żelazo zabójcze/
Na wieki dzieli nas!"</strofa>

<strofa><wers_akap>Starzec westchnął głęboko,</wers_akap>/
I łzami zalał oko,/
Oblicze skrył w zasłonie,/
Drżące załamał dłonie:/
,,Idź za mąż, póki pora,/
Nie lękaj się upiora./
Martwy się nie ocuci,/
Twarda wieczności brama;/
I mąż twój nie powróci,/
Chyba zawołasz sama".<end id="e1189064396033"/></strofa>

<strofa><wers_akap>--- ,,Lecz jak pogodzić braci?</wers_akap>/
Kto weźmie, a kto straci?..."/
<begin id="b1220610768550"/><motyw id="m1220610768550">Kwiaty</motyw>--- ,,Najlepsza będzie droga,/
Zdać się na los i Boga./
Niechajże z ranną rosą/
Pójdą i kwiecia zniosą./
Niech każdy weźmie kwiecie,/
I wianek tobie splecie,/
I niechaj doda znaki,/
Żeby poznać, czyj jaki?/
I pójdzie w kościół Boży,/
I na ołtarzu złoży:/
Czyj pierwszy weźmiesz wianek,/
Ten mąż twój, ten kochanek".<end id="e1220610768550"/></strofa>

<strofa><wers_akap>Pani z przestrogi rada,</wers_akap>/
Już do małżeństwa skora,/
Nie boi się upiora;/
Bo w myśli swej układa,/
Nigdy w żadnej potrzebie/
Nie wołać go do siebie./
I z tych układów rada,/
Jak wpadła, tak wypada./
Bieży prosto do domu,/
Nic nie mówiąc nikomu./
Bieży przez łąki, przez gaje,/
I bieży i staje/
I staje i myśli i słucha:/
Zda się, że ją ktoś goni,/
I że coś szepce do niéj/
(Wokoło ciemność głucha):/
,,To ja, twój mąż, twój mąż!"</strofa>

<strofa><wers_akap>I staje i myśli i słucha;</wers_akap>/
Słucha, zrywa się, bieży,/
Włos się na głowie jeży,/
W tył obejrzeć się lęka,/
Coś wciąż po krzakach stęka,/
Echo powtarza wciąż:/
,,To ja, twój mąż, twój mąż!"</strofa>

<strofa><begin id="b1189064126966"/><motyw id="m1189064126966">Konflikt, Walka</motyw><wers_akap>Lecz zbliża się niedziela,</wers_akap>/
Zbliża się czas wesela./
Zaledwie słońce wschodzi,/
Wybiegają dwaj młodzi./
<begin id="b1194609490254"/><motyw id="m1194609490254">Ślub</motyw>Pani, śród dziewic grona/
Do ślubu prowadzona,/
Wystąpi śród kościoła/
<begin id="b1220611031415"/><motyw id="m1220611031415">Kwiaty</motyw>I bierze pierwszy wianek,/
Obnosi go dokoła:/
,,Oto w wieńcu lilije,/
Ach! czyjeż to są, czyje?/
Kto mój mąż, kto kochanek?"<end id="e1194609490254"/></strofa>

<strofa><wers_akap>Wybiega starszy brat,</wers_akap>/
Radość na licach płonie,/
Skacze i klaszcze w dłonie:/
,,Tyś moja, mój to kwiat!/
Między liliji kręgi/
Uplotłem wstążek zwój:/
To znak, to moje wstęgi!/
To mój, to mój, to mój!"</strofa>

<strofa><wers_akap>,,Kłamstwo! --- drugi zawoła ---</wers_akap>/
Wyjdźcie tylko z kościoła,/
Miejsce widzieć możecie,/
Kędy rwałem to kwiecie./
Rwałem na łączce, w gaju,/
Na grobie przy ruczaju,/
Okażę grób i zdrój:/
To mój, to mój, to mój!"</strofa>

<strofa><wers_akap>Kłócą się źli młodzieńce,</wers_akap>/
Ten mówi, ten zaprzecza;/
Dobyli z pochew miecza,/
Wszczyna się srogi bój,/
Szarpią do siebie wieńce:/
,,To mój, to mój, to mój!"<end id="e1189064126966"/></strofa>

<strofa><begin id="b1189064295909"/><motyw id="m1189064295909">Kara</motyw><wers_akap>Wtem drzwi kościoła trzasły</wers_akap>/
Wiatr zawiał, świece zgasły,/
Wchodzi osoba w bieli:/
Znany chód, znana zbroja.../
Staje, wszyscy zadrżeli,/
Staje, patrzy ukosem,/
Podziemnym woła głosem:/
,,Mój wieniec i ty moja!/
Kwiat na mym rwany grobie:/
Mnie, księże, stułą wiąż;/
Zła żono, biada tobie!/
To ja, twój mąż, twój mąż!<end id="e1220611031415"/>/
Źli bracia! biada obu!/
Z mego rwaliście grobu,/
Zawieście krwawy bój!/
To ja, twój mąż, wasz brat,/
Wy moi, wieniec mój,/
Daléj na tamten świat!"</strofa>

<strofa><wers_akap>Wstrzęsła się cerkwi posada,</wers_akap>/
Z zrębu wysuwa się zrąb,/
Sklep trzeszczy, w głąb zapada,/
Cerkiew zapada w głąb./
Ziemia ją z wiérzchu kryje,/
Na niéj rosną lilije,/
A rosną tak wysoko,/
Jak pan leżał głęboko.<end id="e1189064257681"/><end id="e1189064295909"/></strofa>

</liryka_lp>
</utwor>
